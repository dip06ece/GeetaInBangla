{
  "verse": [
    {
      "serialNumber": "১",
      "stanzas": ["অর্জুন উবাচ","জ্যায়সী চেৎ কর্মণস্তে মতা বুদ্ধির্জনার্দন ।","তৎ কিং কর্মণি ঘোরে মাং নিয়োজয়সি কেশব ॥"],
      "meaning": "অর্জুন বললেন-হে জনার্দন ! হে কেশব ! যদি তোমার মতে কর্ম অপেক্ষা ভক্তি-বিষয়িনী বুদ্ধি শ্রেয়তর হয়, তা হলে এই ভয়ানক যুদ্ধে নিযুক্ত হওয়ার জন্য কেন আমাকে প্ররোচিত করছ ?"
    },
    {
      "serialNumber": "২",
      "stanzas": ["ব্যামিশ্রেণেব বাক্যেন বুদ্ধিং মোহয়সীব মে ।","তদেকং বদ নিশ্চিত্য যেন শ্রেয়োহহমাপ্নুয়াম্ ॥"],
      "meaning": "তুমি যেন দ্ব্যর্থবোধক বাক্যের দ্বারা আমার বুদ্ধি বিভ্রান্ত করছ। তাই, দয়া করে আমাকে নিশ্চিতভাবে বল কোনটি আমার পক্ষে সবচেয়ে শ্রেয়স্কর।"
    },
    {
      "serialNumber": "৩",
      "stanzas": ["শ্রীভগবানুবাচ","লোকেহস্মিন্ দ্বিবিধা নিষ্ঠা পুরা প্রোক্তা ময়ানঘ ।","জ্ঞানযোগেন সাংখ্যানাং কর্মযোগেন যোগিনাম্ ॥"],
      "meaning": "পরমেশ্বর ভগবান বললেন-হে নিষ্পাপ অর্জুন ! আমি ইতিপূর্বে ব্যাখ্যা করেছি যে, দুই প্রকার মানুষ আত্ম-উপলব্ধি করতে চেষ্টা করে। কিছু লোক অভিজ্ঞতালব্ধ দার্শনিক জ্ঞানের আলোচনার মাধ্যমে নিজেকে জানতে চান এবং অন্যেরা আবার তা ভক্তির মাধ্যমে জানতে চান।"
    },
    {
      "serialNumber": "৪",
      "stanzas": ["ন কর্মণামনারম্ভান্ নৈষ্কর্ম্যং পুরুষোহশ্নুতে ।","ন চ সন্ন্যসনাদেব সিদ্ধিং সমধিগচ্ছতি ॥"],
      "meaning": "কেবল কর্মের অনুষ্ঠান না করার মাধ্যমে কর্মফল থেকে মুক্ত হওয়া যায় না, আবার কর্মত্যাগের মাধ্যমেও সিদ্ধি লাভ করা যায় না।"
    },
    {
      "serialNumber": "৫",
      "stanzas": ["ন হি কশ্চিৎ ক্ষণমপি জাতু তিষ্টত্যকর্মকৃৎ ।","কার্যতে হ্যবশঃ কর্ম সর্বঃ প্রকৃতিজৈর্গুণৈঃ ॥"],
      "meaning": "সকলেই মায়াজাত গুণসমূহের দ্বারা প্রভাবিত হয়ে অসহায়ভাবে কর্ম করতে বাধ্য হয়; তাই কর্ম না করে কেউই ক্ষণকালও থাকতে পারে না।"
    },
    {
      "serialNumber": "৬",
      "stanzas": ["কর্মেন্দ্রিয়াণি সংযম্য য আস্তে মনসা স্মরন্ ।","ইন্দ্রিয়ার্থান্ বিমূঢ়াত্মা মিথ্যাচারঃ স উচ্যতে ॥"],
      "meaning": "যে ব্যক্তি পঞ্চ-কর্মেন্দ্রিয় সংযত করেও মনে মনে শব্দ, রস আদি ইন্দ্রিয়গুলি স্মরণ করে, সেই মূঢ় অবশ্যই নিজেকে বিভ্রান্ত করে এবং তাকে মিথ্যাচারী ভণ্ড বলা হয়ে থাকে ।"
    },
    {
      "serialNumber": "৭",
      "stanzas": ["যস্ত্বিন্দ্রিয়াণি মনসা নিয়ম্যারভতেহর্জুন ।","কর্মেন্দ্রিয়ৈঃ কর্মযোগমসক্তঃ সঃ বিশিষ্যতে ॥"],
      "meaning": "কিন্তু যিনি মনের দ্বারা ইন্দ্রিয়গুলিকে সংযত করে অনাসক্তভাবে কর্মযোগের অনুষ্ঠান করেন, তিনি পূর্বোক্ত মিথ্যাচারী অপেক্ষা অনেক গুণে শ্রেষ্ঠ ।"
    },
    {
      "serialNumber": "৮",
      "stanzas": ["নিয়তং কুরু কর্ম ত্বং কর্ম জ্যায়ো হ্যকর্মণঃ ।","শরীরযাত্রাপি চ তে ন প্রসিদ্ধ্যেদকর্মণঃ ॥"],
      "meaning": "তুমি শাস্ত্রোক্ত কর্মের অনুষ্ঠান কর, কেন না কর্মত্যাগ থেকে কর্মের অনুষ্ঠান শ্রেয়। কর্ম না করে কেউ দেহযাত্রাও নির্বাহ করতে পারে না।"
    },
    {
      "serialNumber": "৯",
      "stanzas": ["যজ্ঞার্থাৎ কর্মণোহন্যত্র লোকোহয়ং কর্মবন্ধনঃ ।","তদর্থং কর্ম কৌন্তেয় মুক্তসঙ্গঃ সমাচর ॥"],
      "meaning": "বিষ্ণুর প্রীতি সম্পাদন করার জন্য কর্ম করা উচিত; তা না হলে কর্মই এই জড় জগতে বন্ধনের কারণ। তাই, হে কৌন্তেয় ! ভগবানের সন্তুষ্টি বিধানের জন্যই কেবল তুমি তোমার কর্তব্যকর্ম অনুষ্ঠান কর এবং এভাবেই তুমি সর্বদাই বন্ধন থেকে মুক্ত থাকতে পারবে।"
    },
    {
      "serialNumber": "১০",
      "stanzas": ["সহযজ্ঞাঃ প্রজাঃ সৃষ্ট্বা পুরোবাচ প্রজাপতিঃ ।","অনেন প্রসবিষ্যধ্বমেষ বোহস্ত্বিষ্টকামধুক্ ॥"],
      "meaning": "সৃষ্টির প্রারম্ভে সৃষ্টিকর্তা যজ্ঞাদি সহ প্রজাসকল সৃষ্টি করে বলেছিলেন- 'এই যজ্ঞের দ্বারা তোমরা উত্তরোত্তর সমৃদ্ধ হও ৷ এই যজ্ঞ তোমাদের সমস্ত অভীষ্ট পূর্ণ করবে।'"
    },
    {
      "serialNumber": "১১",
      "stanzas": ["দেবান্ ভাবয়তানেন তে দেবা ভাবয়ন্ত্ত বঃ ।","পরস্পরং ভাবয়ন্তঃ শ্রেয়ঃ পরমবাপ্স্যথ ॥"],
      "meaning": "তোমাদের যজ্ঞ অনুষ্ঠানে প্রীত হয়ে দেবতারা তোমাদের প্রীতি সাধন করবেন। এভাবেই পরস্পরের প্রীতি সম্পাদন করার মাধ্যমে তোমরা পরম মঙ্গল লাভ করবে।"
    },
    {
      "serialNumber": "১২",
      "stanzas": ["ইষ্টান্ ভোগান্ হি বো দেবা দাস্যন্তে যজ্ঞভাবিতাঃ ।","তৈর্দত্তানপ্রদায়ৈভ্যো যো ভুঙক্তে স্তেন এব সঃ ॥"],
      "meaning": "যজ্ঞের ফলে সন্তুষ্ট হয়ে দেবতারা তোমাদের বাঞ্ছিত ভোগ্যবস্তু প্রদান করবেন। কিন্তু দেবতাদের প্রদত্ত বস্তু তাঁদের নিবেদন না করে যে ভোগ করে, সে নিশ্চয়ই চোর।"
    },
    {
      "serialNumber": "১৩",
      "stanzas": ["যজ্ঞশিষ্টাশিনঃ সন্তো মুচ্যন্তে সর্বকিল্বিষৈঃ ।","ভুঞ্জতে তে ত্বঘং পাপা যে পচন্ত্যাত্মকারণাৎ ॥"],
      "meaning": "ভগবদ্ভক্তেরা সমস্ত পাপ থেকে মুক্ত হন, কারণ তাঁরা যজ্ঞাবশিষ্ট অন্নাদি গ্রহণ করেন। যারা কেবল স্বার্থপর হয়ে নিজেদের ইন্দ্রিয়ের তৃপ্তির জন্য অন্নাদি পাক করে, তারা কেবল পাপই ভোজন করে। "
    },
    {
      "serialNumber": "১৪",
      "stanzas": ["অন্নাদ্ ভবন্তি ভূতানি পর্জন্যাদন্নসম্ভবঃ ।","যজ্ঞাদ্ ভবতি পর্জন্যো যজ্ঞঃ কর্মসমুদ্ভবঃ ॥"],
      "meaning": "অন্ন খেয়ে প্রাণীগণ জীবন ধারণ করে৷ বৃষ্টি হওয়ার ফলে অন্ন উৎপন্ন হয় ৷ যজ্ঞ অনুষ্ঠান করার ফলে বৃষ্টি উৎপন্ন হয় এবং শাস্ত্রোক্ত কর্ম থেকে যজ্ঞ উৎপন্ন হয়।"
    },
    {
      "serialNumber": "১৫",
      "stanzas": ["কর্ম ব্রহ্মোদ্ভবং বিদ্ধি ব্রহ্মাক্ষরসমুদ্ভবম্ ।","তস্মাৎ সর্বগতং ব্রহ্ম নিত্যং যজ্ঞে প্রতিষ্ঠিতম্ ॥"],
      "meaning": "যজ্ঞাদি কর্ম বেদ থেকে উদ্ভূত হয়েছে এবং বেদ অক্ষর বা পরমেশ্বর ভগবান থেকে প্রকাশিত হয়েছে। অতএব সর্বব্যাপক ব্রহ্ম সর্বদা যজ্ঞে প্রতিষ্ঠিত আছেন।"
    },
    {
      "serialNumber": "১৬",
      "stanzas": ["এবং প্রবর্তিতং চক্রং নানুবর্তয়তীহ যঃ ।","অঘায়ুরিন্দ্রিয়ারামো মোঘং পার্থ স জীবতি ॥"],
      "meaning": "হে অর্জুন ! যে ব্যক্তি এই জীবনে বেদের দ্বারা প্রতিষ্ঠিত যজ্ঞ অনুষ্ঠানের পন্থা অনুসরণ করে না, সেই ইন্দ্রিয়সুখ-পরায়ণ পাপী ব্যক্তি বৃথা জীবন ধারণ করে।"
    },
    {
      "serialNumber": "১৭",
      "stanzas": ["যস্ত্বাত্মরতিরেব স্যাদাত্মতৃপ্তশ্চ মানবঃ ।","আত্মন্যেব চ সন্ত্তষ্টস্তস্য কার্যং ন বিদ্যতে ॥"],
      "meaning": "কিন্তু যে ব্যক্তি আত্মাতেই প্রীত, আত্মাতেই তৃপ্ত আত্মাতেই সন্তুষ্ট, তাঁর কোন কর্তব্যকর্ম নেই।"
    },
    {
      "serialNumber": "১৮",
      "stanzas": ["নৈব তস্য কৃতেনার্থো নাকৃতেনেহ কশ্চন ।","ন চাস্য সর্বভূতেষু কশ্চিদর্থব্যপাশ্রয়ঃ ॥"],
      "meaning": "আত্মানন্দ অনুভবকারী ব্যক্তির এই জগতে ধর্ম অনুষ্ঠানের কোন প্রয়োজন নেই এবং এই প্রকার কর্ম না করারও কোন কারণ নেই। তাকে অন্য কোন প্রাণীর উপর নির্ভর করতেও হয় না।"
    },
    {
      "serialNumber": "১৯",
      "stanzas": ["তস্মাদসক্তঃ সততং কার্যং কর্ম সমাচর ।","অসক্তো হ্যাচরন্ কর্ম পরমাপ্নোতি পুরুষঃ ॥"],
      "meaning": "অতএব, কর্মফলের প্রতি আসক্তি রহিত হয়ে কর্তব্যকর্ম সম্পাদন কর৷ অনাসক্ত হয়ে কর্ম করার ফলেই মানুষ পরতত্ত্বকে লাভ করতে পারে ৷"
    },
    {
      "serialNumber": "২০",
      "stanzas": ["কর্মণৈব হি সংসিদ্ধিমাস্থিতা জনকাদয়ঃ ।","লোকসংগ্রহমেবাপি সংপশ্যন্ কর্তুমর্হসি ॥"],
      "meaning": "জনক আদি রাজারাও কর্ম দ্বারাই সংসিদ্ধি প্রাপ্ত হয়েছিলেন ৷ অতএব, জনসাধারণকে শিক্ষা দেওয়ার জন্য তোমার কর্ম করা উচিত।"
    },
    {
      "serialNumber": "২১",
      "stanzas": ["যদ্ যদাচরতি শ্রেষ্ঠস্তত্তদেবেতরো জনঃ ।","স যৎ প্রমাণং কুরুতে লোকস্তদনুবর্ততে ॥"],
      "meaning": "শ্রেষ্ঠ ব্যক্তি যে ভাবে আচরণ করেন, সাধারণ মানুষেরা তার অনুকরণ করে। তিনি যা প্রমাণ বলে স্বীকার করেন, সমগ্র পৃথিবী তারই অনুসরণ করে। "
    },
    {
      "serialNumber": "২২",
      "stanzas": ["ন মে পার্থাস্তি কর্তব্যং ত্রিষু লোকেষু কিঞ্চন ।","নানবাপ্তমবাপ্তব্যং বর্ত এব চ কর্মণি ॥"],
      "meaning": "হে পার্থ ! এই ত্রিজগতে আমার কিছুই কর্তব্য নেই। আমার অপ্রাপ্ত কিছু নেই এবং প্রাপ্তব্যও কিছু নেই৷ তবুও আমি কর্মে ব্যাপৃত আছি। "
    },
    {
      "serialNumber": "২৩",
      "stanzas": ["যদি হ্যহং ন বর্তেয়ং জাতু কর্মণ্যতন্দ্রিতঃ ।","মম বর্ত্মানুবর্তন্তে মনুষ্যাঃ পার্থ সর্বশঃ ॥"],
      "meaning": "হে পার্থ ! আমি যদি অনলস হয়ে কর্তব্যকর্মে প্রবৃত্ত না হই, তবে আমার অনুবর্তী হয়ে সমস্ত মানুষই কর্ম ত্যাগ করবে।"
    },
    {
      "serialNumber": "২৪",
      "stanzas": ["উৎসীদেয়ুরিমে লোকা ন কুর্যাং কর্ম চেদহম্॥","সঙ্করস্য চ কর্তা স্যামুপহন্যামিমাঃ প্রজাঃ॥"],
      "meaning": "আমি যদি কর্ম না করি, তা হলে এই সমস্ত লোক উৎসন্ন হবে। আমি বর্ণসঙ্কর সৃষ্টির কারণ হব এবং তার ফলে আমার দ্বারা সমস্ত প্রজা বিনষ্ট হবে।"
    },
    {
      "serialNumber": "২৫",
      "stanzas": ["সক্তাঃ কর্মণ্যবিদ্বাংসো যথা কুর্বন্তি ভারত ।","কুর্যাদ্ বিদ্বাংস্তথাসক্তশ্চিকীর্ষুর্লোকসংগ্রহম্ ॥"],
      "meaning": "হে ভারত ! অজ্ঞানীরা যেমন কর্মফলের প্রতি আসক্ত হয়ে তাদের কর্তব্যকর্ম করে, তেমনই জ্ঞানীরা অনাসক্ত হয়ে, মানুষকে সঠিক পথে পরিচালিত করার জন্য কর্ম করবেন।"
    },
    {
      "serialNumber": "২৬",
      "stanzas": ["ন বুদ্ধিভেদং জনয়েদজ্ঞানাং কর্মসঙ্গিনাম্ ।","জোষয়েৎ সর্বকর্মাণি বিদ্বান্ যুক্তঃ সমাচরন্ ॥"],
      "meaning": "জ্ঞানবান ব্যক্তিরা কর্মাসক্ত জ্ঞানহীন ব্যক্তিদের বুদ্ধি বিভ্রান্ত করবেন না। বরং, তাঁরা ভক্তিযুক্ত চিত্তে সমস্ত কর্ম অনুষ্ঠান করে জ্ঞানহীন ব্যক্তিদের কর্মে প্রবৃত্ত করবেন।"
    },
    {
      "serialNumber": "২৭",
      "stanzas": ["প্রকৃতেঃ ক্রিয়মাণানি গুণৈঃ কর্মাণি সর্বশঃ ।","অহঙ্কারবিমূঢ়াত্মা কর্তাহমিতি মন্যতে ॥"],
      "meaning": "অন্ধকারে মোহাচ্ছন্ন জীব জড়া প্রকৃতির ত্রিগুণ দ্বারা ক্রিয়মাণ সমস্ত কার্যকে স্বীয় কার্য বলে মনে করে 'আমি কর্তা'- এই রকম অভিমান করে।"
    },
    {
      "serialNumber": "২৮",
      "stanzas": ["তত্ত্ববিত্তু মহাবাহো গুণকর্মবিভাগয়োঃ ।","গুণা গুণেষু বর্তন্ত ইতি মত্বা ন সজ্জতে ॥"],
      "meaning": "হে মহাবাহো ! তত্বজ্ঞ ব্যক্তি ভগবদ্ভক্তিমুখী কর্ম ও সকাম কর্মের পার্থক্য ভালভাবে অবগত হয়ে, কখনও ইন্দ্রিয়সুখ ভোগাত্মক কার্যে প্রবৃত্ত হন না।"
    },
    {
      "serialNumber": "২৯",
      "stanzas": ["প্রকৃতের্গুণসংমূঢ়া সজ্জন্তে গুণকর্মসু ।","তানকৃৎস্নবিদো মন্দান্ কৃৎস্নবিন্ন বিচালয়েৎ ॥"],
      "meaning": "জড়া প্রকৃতির গুণের দ্বারা মোহাচ্ছন্ন হয়ে, অজ্ঞান ব্যক্তিরা জাগতিক কার্যকলাপে প্রবৃত্ত হয়। কিন্তু তাদের কর্ম নিকৃষ্ট হলেও তত্বজ্ঞানী পুরুষেরা সেই মন্দবুদ্ধি ও অল্পজ্ঞ ব্যক্তিগণকে বিচলিত করেন না।"
    },
    {
      "serialNumber": "৩০",
      "stanzas": ["ময়ি সর্বাণি কর্মাণি সংন্যস্যাধ্যাত্মচেতসা ।","নিরাশীর্নির্মমো ভূত্বা যুধ্যস্ব বিগতজ্বরঃ ॥"],
      "meaning": "অতএব, হে অর্জুন ! আধ্যাত্মচেতনা-সম্পন্ন হয়ে তোমার সমস্ত কর্ম আমাকে সমর্পণ কর এবং মমতাশুন্য, নিষ্কাম ও শোকশূন্য হয়ে তুমি যুদ্ধ কর।"
    },
    {
      "serialNumber": "৩১",
      "stanzas": ["যে মে মতমিদং নিত্যমনুতিষ্ঠন্তি মানবাঃ ।","শ্রদ্ধাবন্তোহনসূয়ন্তো মুচ্যন্তে তেহপি কর্মভিঃ ॥"],
      "meaning": "আমার নির্দেশ অনুসারে যে-সমস্ত মানুষ তাঁদের কর্তব্যকর্ম অনুষ্ঠান করেন এবং যাঁরা শ্রদ্ধাবান ও মাৎসর্য রহিত হয়ে এই উপদেশ অনুসরণ করেন, তাঁরাও কর্মবন্ধন থেকে মুক্ত হন।"
    },
    {
      "serialNumber": "৩২",
      "stanzas": ["যে ত্বেতদভ্যসূয়ন্তো নানুতিষ্ঠন্তি মে মতম্ ।","সর্বজ্ঞানবিমূঢ়াংস্তান্ বিদ্ধি নষ্টানচেতসঃ ॥"],
      "meaning": "কিন্ত যারা অসূয়াপূর্বক আমার এই উপদেশ পালন করে না, তাদেরকে সমস্ত জ্ঞান থেকে বঞ্চিত, বিমূঢ় এবং পরমার্থ লাভের সকল প্রচেষ্টা থেকে ভ্রষ্ট বলে জানবে। "
    },
    {
      "serialNumber": "৩৩",
      "stanzas": ["সদৃশং চেষ্টতে স্বস্যাঃ প্রকৃতের্জ্ঞানবানপি ।","প্রকৃতিং যান্তি ভূতানি নিগ্রহঃ কিং করিষ্যতি ॥"],
      "meaning": "জ্ঞানবান ব্যক্তিও তাঁর স্বভাব অনুসারে কার্য করেন, কারণ প্রত্যকেই ত্রিগুণজাত তাঁর স্বীয় স্বভাবকে অনুগমন করেন। সুতরাং নিগ্রহ করে কি লাভ হবে ?"
    },
    {
      "serialNumber": "৩৪",
      "stanzas": ["ইন্দ্রিয়স্যেন্দ্রিয়স্যার্থে রাগদ্বেষৌ ব্যবস্থিতৌ ।","তয়োর্ন বশমাগচ্ছেৎ তৌ হ্যস্য পরিপন্থিনৌ ॥"],
      "meaning": "সমস্ত জীবই ইন্দ্রিয়গ্রাহ্য বস্তুতে আসক্তি অথবা বিরক্তি অনুভব করে, কিন্তু এভাবে ইন্দ্রিয় ও ইন্দ্রিয়ের বিষয়ের বশীভূত হওয়া উচিত নয়, কারণ তা পারমার্থিক প্রগতির পথে প্রতিবন্ধক।"
    },
    {
      "serialNumber": "৩৫",
      "stanzas": ["শ্রেয়ান্ স্বধর্মো বিগুণঃ পরধর্মাৎ স্বনুষ্ঠিতাৎ ।","স্বধর্মে নিধনং শ্রেয়ঃ পরধর্মো ভয়াবহঃ ॥"],
      "meaning": "স্বধর্মের অনুষ্ঠান দোষযুক্ত হলেও উত্তমরূপে অনুষ্ঠিত পরধর্ম থেকে উৎকৃষ্ট। স্বধর্ম সাধনে যদি মৃত্যু হয়, তাও মঙ্গলজনক, কিন্তু অন্যের ধর্মের অনুষ্ঠান করা বিপজ্জনক।"
    },
    {
      "serialNumber": "৩৬",
      "stanzas": ["অর্জুন উবাচ","অথ কেন প্রযুক্তোহয়ং পাপং চরতি পুরুষঃ ।","অনিচ্ছন্নপি বার্ঞ্চেয় বলাদিব নিয়োজিতঃ ॥"],
      "meaning": "অর্জুন বললেন- হে বার্ঞ্চেয় ! মানুষ কার দ্বারা চালিত হয়ে অনিচ্ছা সত্ত্বেও যেন বলপূর্বক নিয়োজিত হয়েই পাপাচরণে প্রবৃত্ত হয়?"
    },
    {
      "serialNumber": "৩৭",
      "stanzas": ["শ্রীভগবানুবাচ","কাম এষ ক্রোধ এষ রজোগুণসমুদ্ভবঃ ।","মহাশনো মহাপাপ্মা বিদ্ধ্যেনমিহ বৈরিণম্ ॥"],
      "meaning": "পরমেশ্বর ভগবান বললেন- হে অর্জুন ! রজোগুণ থেকে সমুদ্ভূত কামই মানুষকে এই পাপে প্রবৃত্ত করে এবং এই কামই ক্রোধে পরিণত হয়। কাম সর্বগ্রাসী ও পাপাত্মক; কামকেই জীবের প্রধান শত্রু বলে জানবে।"
    },
    {
      "serialNumber": "৩৮",
      "stanzas": ["ধূমেনাব্রিয়তে বহ্নির্যথাদর্শো মলেন চ ।","যথোল্বেনাবৃতো গর্ভস্তথা তেনেদমাবৃতম্ ॥"],
      "meaning": "অগ্নি যেমন ধূম দ্বারা আবৃত থাকে, দর্পণ যেমন ময়লার দ্বারা আবৃত থাকে অথবা গর্ভ যেমন জরায়ুর দ্বারা আবৃত থাকে, তেমনই জীবাত্মা বিভিন্ন মাত্রায় এই কামের দ্বারা আবৃত থাকে।"
    },
    {
      "serialNumber": "৩৯",
      "stanzas": ["আবৃতং জ্ঞানমেতেন জ্ঞানিনো নিত্যবৈরিণা ।","কামরূপেণ কৌন্তেয় দুষ্পূরেণানলেন চ ॥"],
      "meaning": "কামরূপী চির শত্রুর দ্বারা জীবের শুদ্ধ চেতনা আবৃত হয় । এই কাম দুর্বারিত অগ্নির মতো চিরঅতৃপ্ত।"
    },
    {
      "serialNumber": "৪০",
      "stanzas": ["ইন্দ্রিয়াণি মনো বুদ্ধিরস্যাধিষ্ঠানমুচ্যতে ।","এতৈর্বিমোহয়ত্যেষ জ্ঞানমাবৃত্য দেহিনম্ ॥"],
      "meaning": "ইন্দ্রিয়সমূহ, মন ও বুদ্ধি এই কামের আশ্রয়স্থল ৷এই ইন্দ্রিয় আদির দ্বারা কাম জীবের প্রকৃত জ্ঞানকে আচ্ছন্ন করে তাকে বিভ্রান্ত করে।"
    },
    {
      "serialNumber": "৪১",
      "stanzas": ["তস্মাত্ত্বমিন্দ্রিয়াণ্যাদৌ নিয়ম্য ভরতর্ষভ ।","পাপ্মানং প্রজহি হ্যেনং জ্ঞানবিজ্ঞাননাশনম্ ॥"],
      "meaning": "অতএব, হে ভরতশ্রেষ্ঠ ! তুমি প্রথমে ইন্দ্রিয়গুলিকে নিয়ন্ত্রিত করে জ্ঞান ও বিজ্ঞান-নাশক পাপের প্রতীকরূপ এই কামকে বিনাশ কর।"
    },
    {
      "serialNumber": "৪২",
      "stanzas": ["ইন্দ্রিয়াণি পরাণ্যাহুরিন্দ্রিয়েভ্যঃ পরং মনঃ ।","মনসস্তু পরা বুদ্ধির্যো বুদ্ধেঃ পরতস্ত্ত সঃ ॥"],
      "meaning": "স্থূল জড় পদার্থ থেকে ইন্দ্রিয়গুলি শ্রেয়; ইন্দ্রিয়গুলি থেকে মন শ্রেয়; মন থেকে বুদ্ধি শ্রেয়; আর তিনি (আত্মা) সেই বুদ্ধি থেকেও শ্রেয়।"
    },
    {
      "serialNumber": "৪৩",
      "stanzas": ["এবং বুদ্ধেঃ পরং বুদ্ধা সংস্তভ্যাত্মানমাত্মনা।","জহি শত্রুং মহাবাহো কামরূপংদুরাসদম্॥"],
      "meaning": "হে মহাবীর অর্জুন ! নিজেকে জড় ইন্দ্রীয়, মন ও বুদ্ধির অতীত জেনে, নিশ্চয়াত্মিকা বুদ্ধির দ্বারা মনকে স্থির কর এবং এভাবেই চিৎ-শক্তির দ্বারা কামরূপ দুর্জয় শত্রুকে জয় কর।"
    }

  ]
}
